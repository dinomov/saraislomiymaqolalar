Alloh tavba qiluvchilarni sevadi

Shayx Ali Tantoviy shunday dedilar: "Bir kuni o‘zimga o‘zim: "Alloh chindanam seni sevadimi?" deb savol berdim. 

Keyin eslab ko‘rsam, Alloh bandalariga nisbatan muhabbatining sabablarini O‘zining Kitobida zikr qilgan ekan.
Savolimga javob topish uchun Allohning Kitobini varaqlay boshladim. 
Qarasam, unda "U Zot taqvodorlarni sevadi" degan oyat chiqdi. 
O‘zimni taqvodorlardan deb hisoblashga jur’at qila olmadim. Keyin "U Zot sabr qiluvchilarni sevadi" degan oyatni topdim. 
O‘zimda sabr etishmasligini esga oldim. So‘ngra "U Zot yaxshilik qiluvchilarni sevadi" degan oyatni topdim. 

Bundan uncha uzoqlamay, qidirishni to‘xtatib qo‘ya qoldim. Chunki Alloh meni sevishiga sabab bo‘luvchi biror narsa topa olmaslikdan cho‘chidim.
Keyin amallarimni tekshirishni boshladim. Qarasam, aksari faoliyatsizlik, kamchilik va gunohlarga qorishib ketganini his qildim. 
Shunda U Zotning "Alloh tavba qiluvchilarni sevadi" degan so‘zi esimga tushdi. 
Ana shu oyat men va men kabi gunohkorlarga taalluqli ekanini tushunib, 
shoyad Alloh meni ham sevsa degan ilinjda "Astag‘firullohal ’aziym va atuubu ilayh"
(Buyuk Allohdan mag‘firat so‘rayman va Unga tavba qilaman) deb pichirlay boshladim.
